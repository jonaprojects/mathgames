# חשבון קליל

אתר שעוזר לילדים ללמוד את לוח הכפל בדרך קלילה וכיפית.
פותח עם React.js,
Framer Motion ו-Tailwind css.

## תצוגה מקדימה

![](readme_assets/kefelPreview1.mp4)

## למה?

כולם מסכימים שלשנן חומר זה משעמם ולא אפקטיבי. בטח ובטח כאשר מדובר בילדים, ובחומר קריטי להמשך לימודיהם.
הרבה יותר חוויתי ללמוד עם משחקים, והדרך הכי קלה ונגישה היום היא משחק אינטרנטי. אם כן, המטרה של הפרויקט היא לעזור לכמה שיותר ילדים ללמוד את לוח הכפל בצורה כיפית וקלילה ובכך גם להוכיח להם עוד מההתחלה שאפשר ללמוד בדרכים מגוונות ומעניינות באופן עצמאי, ולא רק בתוך כיתה.

## המשחק

עליכם להתחרות עם דמויות שונות של חיות ולענות על תרגילים בלוח הכפל.
בהתחלה השלבים מאוד קלים, אך עם הזמן החיות נהיות יותר ויותר מיומנות ומדויקות, וגם התרגילים נהיים קשים יותר.
בכל שלב עליכם לענות על תרגילים כדי לצבור נקודות. הראשון שמגיע ל-100 נקודות מנצח. יש 30 שניות על מנת לענות על כל תרגיל.

## סיפור רקע

בִּכְפָר קָטָן וְעַתִּיק רָחוֹק רָחוֹק מֵעַל הַר גָּבוֹהַּ, יֶשְׁנוֹ פֶּתַח קָסוּם...

מִי שֶׁמִּתְמַזֵּל מַזָּלוֹ וּמְטַיֵּל שָׁם, מוֹצֵא אֶת הַפֶּתַח, וּלְעִתִּים אַף עוֹבֵר בּוֹ...

שָׂדוֹת יְרֻקִּים, רְחָבִים וְרַעֲנַנִּים מְפָאֲרִים אֶת הַנּוֹף שֶׁל הַכְּפָר הַקָּסוּם..

בַּכְּפָר הַקָּסוּם, חַיִּים יַחַד כָּל בַּעֲלֵי הַחַיִּים..

אֲפִלּוּ בַּעֲלֵי חַיִּים שֶׁאֲנַחְנוּ חוֹשְׁבִים שֶׁכְּבָר לֹא קַיָּמִים...שֶׁנִּכְחֲדוּ..

יוֹם אֶחָד, הֶחֱלִיט הַמּוֹרֶה בַּכְּפָר, לַעֲרֹךְ יְרִיד גָּדוֹל שֶׁבּוֹ יִלְמְדוּ גּוּרֵי הַחַיּוֹת אֶת לוּחַ הַכֶּפֶל...

וְכָךְ הִכְרִיז: הַגּוּר אוֹ הַגּוּרָה שֶׁיָּדְעוּ אֶת לוּחַ הַכֶּפֶל בְּעַל פֶּה יִזְכּוּ לְשַׂחֵק בְּתַחֲרוּת לוּחַ הַכֶּפֶל עִם יַלְדֵי הַכְּפָר הַשָּׁכֵן..

רֵקְס, בְּרָכָה, שׁוּלִי הַחֲמוֹר וּפִילֵי הַפִילְפִּילוֹן חָבְרוּ יַחְדָּו כְּדֵי לְהִתְאַמֵּן...

עָזְרוּ לָהֶם לְהִתְאַמֵּן יְלָדִים.


## אוהבים את המשחק?
המשחק הינו חינמי לחלוטין, והוא ישאר כך!

נשמח מאוד אם תתנו לו כוכב!